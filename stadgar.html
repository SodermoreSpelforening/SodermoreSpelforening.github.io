<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Stadgar för Södermöre Spelförening</title>
    <link rel="stylesheet" href="styles.css">
</head>
<body>

    <section id="stadgar">
        <h1>Stadgar för Södermöre Spelförening</h1>
        <p>Författade 2021-12-29<br>Uppdaterade 2023-02-05</p>

        <h2>§1 Föreningen</h2>
        <p>Föreningens namn är <strong>Södermöre Spelförening</strong>.</p>
        <p>Föreningen har sitt säte i <strong>Kalmar</strong>.</p>
        <p>Föreningen är en ideell förening som är religiöst och partipolitiskt oberoende.</p>
        <p>Föreningen är ansluten till Sverok.</p>
        <p>Föreningens syfte är att syssla med och öka intresset för spelhobbyn.</p>
        <p>Föreningen arbetar med likabehandling för att alla medlemmar ska ha samma möjligheter och förutsättningar för att delta i verksamheten och påverka den.</p>
        <p>Föreningens verksamhetsår är 1 januari till 31 december.</p>

        <h2>§2 Bli medlem</h2>
        <p>Alla personer som godkänner föreningens stadgar har rätt att bli Medlemmar.</p>
        <p>Medlem blir den som betalat den av årsmötet ålagda medlemsavgiften samt skriftligt har anmält medlemskap till föreningen eller uppgraderats från Great Old One på årsmötet.</p>
        <p>Medlemmar har rätt att få information om föreningen, delta i och rösta på årsmöten och kunna väljas till förtroendeuppdrag i föreningen.</p>
        <p>Medlemmar är skyldiga att följa föreningens stadgar och regler, hålla sina kontaktuppgifter uppdaterade hos föreningen och behandla andra medlemmar och Great Old Ones med respekt.</p>
        <p>De som är äldre än 26 år och betalar den av årsmötet erlagda avgiften kan ingå i föreningen som Great Old Ones. Great Old Ones är inte medlemmar i föreningen. Dock har de, precis som medlemmar rätt att få information om föreningen. Är skyldiga att följa föreningens stadgar och regler, hålla sina kontaktuppgifter uppdaterade hos föreningen och behandla andra Great Old Ones och medlemmar med respekt.</p>
        <p>Great Old Ones kan vid föreningens årsmöte uppgraderas till medlemmar för årsmötet av årsmötets närvarande medlemmar.</p>

        <h2>§3 Sluta vara medlem</h2>
        <p>Medlemskapet gäller till och med det påföljande verksamhetsårets årsmöte. Efter detta måste medlemmen på nytt anmäla medlemskap om den vill fortsätta vara medlem i föreningen.</p>
        <p>En medlem som vill gå ur föreningen i förtid ska meddela det i text till föreningens styrelse. Då räknas personen inte som medlem längre.</p>
        <p>En medlem som missköter sig kan bli avstängd från föreningens verksamhet och utesluten ur föreningen. En person som blivit avstängd är fortfarande medlem i föreningen men har inte rätt att delta i verksamheten. Om personen utesluts är den inte längre medlem i föreningen. Beslut om avstängning fattas av styrelsen. Beslut om uteslutning fattas av årsmötet. Om en medlem blivit avstängd måste det kommande årsmötet besluta om medlemmen ska uteslutas eller inte. En avstängd medlem har rätt att gå på årsmötet, och får rösta i frågan om sin uteslutning. Styrelsen och årsmötet kan häva uteslutning och avstängning.</p>

        <h2>§4 Styrelsen</h2>
        <p>Styrelsen består av minst tre personer, där en är ordförande, en är kassör och en är sekreterare, men kan välja in en eller flera ledamöter. Styrelsen ska dela på ansvaret för föreningen.</p>
        <p>Styrelsen har ansvar för föreningens pengar, verksamhet, medlemslista, årsmöte och för att det som bestäms på årsmötet blir gjort.</p>
        <p>Styrelsen ska bestämma vilka som har rätt att skriva avtal i föreningens namn. De kallas för firmatecknare.</p>
        <p>Styrelsen väljs på föreningens årsmöte, och tillträder så fort mötet är slut. Alla som är medlemmar i föreningen kan väljas till styrelsen.</p>

        <h2>§5 Revisorer</h2>
        <p>Föreningen ska ha en eller två revisorer.</p>
        <p>Revisorns uppgift är att granska föreningens ekonomi och styrelsens arbete och redovisa det för nästa årsmöte.</p>
        <p>Revisorerna väljs på årsmötet, och tillträder så fort mötet är slut.</p>
        <p>En person som sitter i föreningens styrelse kan inte också väljas till revisor.</p>
        <p>Revisorn behöver inte vara medlem i föreningen.</p>

        <h2>§6 Valberedning</h2>
        <p>Föreningen kan ha en valberedning. Valberedningens uppgift är att föreslå personer till personvalen på årsmötet.</p>
        <p>Alla som är medlemmar i föreningen kan väljas till valberedning.</p>
        <p>Valberedningen väljs på årsmötet och tillträder så fort mötet är slut.</p>
        <p>Om ingen valberedning väljs, ansvarar föreningens medlemmar gemensamt för valberedningens uppgifter. Medlemmarna skickar då sina förslag till styrelsen och styrelsen ansvarar för att sammanställa och på årsmötet presentera alla som föreslagits.</p>

        <h2>§7 Årsmöte</h2>
        <p>Årsmötet ska hållas senast den 31 mars varje år.</p>
        <p>För att mötet ska vara giltigt måste föreningens medlemmar och old ones meddelas personligen minst två veckor i förväg. Medlemmarna och old ones ska få veta tid, plats och vad som ska tas upp på mötet.</p>
        <p>Om alla medlemmar i föreningen är närvarande på mötet och de enhälligt godkänner det kan mötet vara giltigt även om inbjudan kommit senare än två veckor innan mötet.</p>
        <p>Om det finns särskilda skäl kan årsmötet hållas senare än den 31 mars, under förutsättning att medlemmarna godkänner det.</p>

        <h2>§8 Omröstningar</h2>
        <p>Alla medlemmar som är på årsmötet har en röst var. Röstning per post eller per fullmakt är inte tillåten. I omröstningar gäller att förslaget som fått flest röster vinner.</p>
        <p>Om en omröstning blir lika två gånger i rad räknas det som att förslaget inte går igenom. Om omröstningen gäller ett personval och resultatet blir lika två gånger i rad får slumpen avgöra.</p>

        <h2>§9 Ändra stadgarna</h2>
        <p>Föreningens stadgar kan bara ändras på ett årsmöte och om förslaget på ändring står med i inbjudan till mötet. För att ändringen ska gälla måste minst dubbelt så många rösta för ändringen, som de som röstar mot.</p>

        <h2>§10 Nedläggning</h2>
        <p>Årsmötet kan bestämma att föreningen ska läggas ned. Föreningen läggs inte ned så länge det finns minst tre medlemmar som vill driva föreningen vidare.</p>
        <p>Om föreningen läggs ned ska alla föreningens skulder betalas och konton avslutas. Om föreningen har pengar eller saker kvar när den läggs ned ska dessa skänkas till en ideell förening med liknande syfte eller till Sverok. En ansvarig ska utses av årsmötet för att avsluta föreningens konton, säga upp eventuella avtal, sköta överföring av tillgångar och avregistrering från Sverok.</p>

    </section>